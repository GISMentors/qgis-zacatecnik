Základní nastavení
------------------

QGIS je široce využitelný a zároveň lehce přizpůsobitelný pro různé typy
uživatelů. V této kapitole jsou popsané vybrané části nastavení, které umožní
uživateli upravit si rozhraní a pracovat co nejlépe s nastavením programu.
Část nastavení, které tematicky patří k  určitému typu úloh může být součástí jiných kapitol.


Nastavování panelů a nástrojových lišt
======================================

Rozhraní QGISu se po instalaci zobrazuje ve výchozím nastavení. Součástí tohoto
nastavení jsou i :item:`Nástrojové lišty` a :item:`Panely`. 
Každý nástroj je možné aktivovat nebo deaktivovat. Aktuální seznam je možné otevřít
buď kliknutím pravého tlačítka do prázdné části sekce s nástroji, nebo přes
:menuselection:`Zobrazit --> Panely`, :menuselection:`Zobrazit --> Nástrojové
lišty`.

.. figure:: images/view_panel_toolbar.png
   :class: medium

   Menu pro aktivaci a deaktivaci Panelů a Nástrojových lišt.
   
(De)aktivace každé položky se provádí kliknutím na danou položku v seznamu. Menu
se automaticky zavře a změna aktivace se automaticky aplikuje. Aktuální status
každé položky je vyznačen  formou zašktávacího políčka  před jeho názvem.

Nástrojovou lištu lze umístit, nebo přemístit dle potřeb tažením za část lišty
vyznačenou v obrázku. Modře se vyznačuje místo kam bude lišta umístěna.

.. figure:: images/move_toolbar.png
   :class: large

   Ukázka přesunu nástrojové lišty tažením.
 
Panel je možné také přemístit tažením. Panely nemají speciální místo uchycení,
používá se volná část v záhlaví. Panel je možné zavít přímo tlačítkem v jeho
záhlaví (jeho opětovné zapnutí - aktivaci je nutné provést jak je popsáno
výše).

Pokud je to pro práci výhodné, tak je možné panel přemístit do samostatného
okna. Buď tažením mimo vyhrazený prostor, nebo pomocí tlačítka v záhlaví
panelu samotného.

.. figure:: images/panel_docking.png
   :class: large

   Samostatné okno panelu prohlížeče a ikony na jeho ovlávání.
   
.. index::
   single: QGIS projekt

QGIS projekt
============

Aktuální nastavení systému QGIS při práci je možné uložit. Takovéto
nastavení se ukládá do tzv. projektu. Uložení do projektu umožňuje
opětovné načtení všech dat i s kompletním nastavením systému.

Uložit projekt lze ve dvou základních variantách. Jednou z nich je
samostatný :file:`.qgs` soubor. Druhou je volba komprimovaného souboru
:file:`.qgz`, který obsahuje samotný projekt ve formě :file:`.qgs` a
:file:`.qgd` kde se ukládají různá lokální nastavení a parametry.

.. figure:: images/project.png
    :scale-latex: 85

    Volba typu uložení projektu.

.. noteadvanced:: QGIS projekt je ukládán jako XML soubor. Vzhledem k
   tomu, že se jedná o textový formát, lze jej editovat i mimo samotný
   QGIS. Je však nutné znát strukturu formátu, a proto tento postup
   lze doporučit pro opravdu pokročilé uživatele a spíše v extrémních
   případech. Soubor :file:`.qgd` je souborová SQLite databáze projektu.
   Lze ji také upravovat nezávisle na projektu pomocí běžných nástrojů
   pro SQLite databázi.



Nastavení projektu - uložení dat
================================

Základím obsahem projektu jsou data. Každá vrstva v projektu má jasně určený
zdroj, ze kterého se do projektu načítá. 
Data mohou pocházet z různých zdrojů, zde jsou různé způsoby ukládání dat
včetně základních typických příkladů:
 * lokální souborová data (např. shapefile uložený přímo na disku)
 * sdílená souborová data (např. shapefile uložený na sdíleném disku)
 * databáze (data dostupná pomocí přiděleného uživatelského připojení ke konkrétní databázi)
 * veřejně dostupná data (data třetích stran - pouze zdroj dat, je potřebné data někam uložit)
 * OGC webové služby (přístup k datům třetích stran pomocí standardizovaných služeb)
 
Mezi nejpoužívanější typ dat patří lokální souborová data v různých formátech.
Pokud například přidáme do projektu vrstvu typu shapefile, tak je cesta k
souboru zapsána ve vlasnostech vrstvy, sekce :ref:`vektor-informace`.

.. figure:: images/data_path.png
   :class: medium

   Cesta k datům u vrstvy "obce".
   
Na obrázku níže je vidět, že vrstva je uložená jako
:file:`/home/betka/Documents/gismentors/data/shp/ruian/obce.shp`. Projekt
je uložený jako :file:`ukazka.qgz` v samostatném adresáři. Celá cesta k
souboru je :file:`/home/betka/Documents/gismentors/projekty/ukazka.qgz`.

.. figure:: images/project_path1.png
   :class: large

   Projekt "ukazka" a jeho umístění.
   
Pokud bude potřebné existující projekt zkopírovat, musí být dostupná i všechna
použitá data. V případě výše zobrazeného projektu, by tedy bylo nutné
zkopírovat minimálně soubory

- /home/user/Documents/gismentors/data/shp/ruian/obce.shp
- /home/user/Documents/gismentors/data/shp/ruian/obce.shx
- /home/user/Documents/gismentors/data/shp/ruian/obce.dbf

Při kopírování projektu a dat většinou dojde k jejich uložení do odlišných
adresářů. Následkem toho se při otevírání projektu otevře dialog s popisem
**Manipulace se špatnými vrstvami**. V dialogu jsou vypsány všechny vrstvy
projektu, u kterých nebyly na dané lokalitě nalezeny potřebné soubory.

.. figure:: images/project_wrong_path.png
   :class: large

   Dialog s vrstvami, u kterých nebyl nalezen zdroj.
   
V případě, že se jedná o malý počet vrstev, tak je možné pomocí označení vrstvy
a tlačítka :item:`Procházet` otevřít okno na prohlížení adresářů. Zde je možné
najít aktuální uložení dat a potvrzením výběru přepsat nastavení cesty k datům
přímo v projektu. Cestu lze manuálně přepsat přímo v dialogu, ale je nutné dbát
na to, aby byla validní. Pokud u daných vrstev nebude nastavena správná cesta,
tak po potvrzení dialogu bude uživatel upozorněn, že dané vrstvy budou z
projektu odstraněny.

Zapsání umístění dat v projektu je možné ve dvou režimech. První z nich zapíše
celou cestu k souboru - **absolutní**, druhý zapíše cestu od složky uložení
projektu - **relativní**.
To jak se ukládá cesta k datům v projektu je nastaveno v
:menuselection:`Projekt --> Properties...`, záložka Obecné.

.. figure:: images/project_path2.png
   :class: medium

   Nastavení ukládání cest v projektu.
   
Relativní ukládání dat je výhodné v případě, že předem víme, že budeme dále
kopírovat projekt i s daty, například kolegům. Ideální je vytvářet projekt tak,
že vytvoříme samostatný adresář, do kterého uložíme jak data, tak projekt
samotný. Pokud budeme chtít předat tento projekt, tak zkopírujeme celý adresář.
Ten bude fungovat bez jakýchkoli upozornění na umístění dat.

.. figure:: images/project_directory.png
   :class: medium

   Adresář s projektem spolu s uloženými daty.

V některých případech jsou k dispozici data na sdílených uložištích (hlavně ve
firmách a institucích) a jejich kopírování do každého projektu je nežádoucí.
Je samozřejmostí, že je nevyhutné mít právo alespoň na čtení těchto dat.
Pokud bude projekt obsahovat takováto data, tak je vhodné používat absolutní
cesty k datům.

Pokud je nutné kombinovat datové zdroje, tak je na zvážení, která z možností
je pro uživatele výhodnější.

.. tip:: V projektu je cesta k datům zapsaná bez možnosti přímé editace. Cestu
         k datům je možné přepsat přímo v projektu - editovat ručně.
         Druhá možnost je použít plugin **changeDataSource**. Ten přidá do
         kontextového menu vrstvy novou položku. V případě vektorové vrstvy
         se jedná o položku :item:`Change vector datasource`, která otevře
         dialogové okno, ve kterém je možné nastavit typ vrstvy a přepsat cestu
         manuálně, nebo přes tlačítko použít dialog pro vyhledání souborů.
         Po uložení nového zdroje dat se daná vrstva načítá z nově nastavené
         cesty.
         
         .. figure:: images/change_data_source.png
            :class: medium

            Použití pluginu pro změnu zdroje dat.
   

