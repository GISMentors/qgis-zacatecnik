Vlastnosti rastrové vrstvy
--------------------------

Dialog pro nastavení vlastností dané rastrové vrstvy vyvoláme buď
levým dvouklikem nad danou vrstvou, nebo pravým klikem z kontextového
menu zvolíme položku :item:`Vlastnosti`.

Dialogové okno obsahuje deset záložek : *Informace*, *Zdroj*, *Symbologie*,
*Průhlednost*, *Histogram*, *Vykreslování*, *Pyramidy*, *Metadata*,
*Legenda* a *QGIS Server*.


Informace
^^^^^^^^^
Tato záložka by měla poskytovat informace o dané rastrové vrstvě. Jedná se
zejména o technické parametry dat - počet sloupců a řádků, rozsah, způsob
uložení hodnot, místo uložení, souřadnicový systém, velikost pixelu,
počet pásem a jejich statistiky. 
Metadata popisující obsah, poskytovatele a další infromace jsou v samostatné
záložce :item:`Metadata`. 


Zdroj
^^^^^

První záložka poskytuje základní informace o vrstvě jako je název souboru, název
vrstvy v legendě s možností editace a
souřadnicový referenční systém (ten je možno nastavit kliknutím na tlačítko
|CRS| :sup:`Vyberte SRS`). 

.. _obecneraster:

.. figure:: images/obecne_raster.png
   :scale-latex: 60
   
   Vlastnosti rastrové vrstvy.

Symbologie
^^^^^^^^^^

Tato záložka slouží na nastavení barevnosti rastrových dat v mapovém okně. Je
možné nastavit vykreslování pásma, barvy nebo převzorkování. V dané vrstvě mohou
být barvy invertované, dá se vylepšit kontrast, sytost, jas, rozsah
vykreslovaných hodnot (:numref:`stylraster`).

.. _stylraster:

.. figure:: images/styl_raster.png
   :class: large
   :scale-latex: 75
       
   Různé styly té samé rastrové vrstvy: šedé pásmo (vlevo), pseudobarvy (vpravo).
  
Typ vykreslování    
""""""""""""""""

Rastry se používají na spojitou definici vybraného jevu v prostoru. Z tohoto
důvodu se pro zobrazování nejčastěji používají barevné přechody. Všechny
dostupné typy stylování jsou vyjmenovány v položce :item:`Typy vykreslování`,
jak je vidět na obrázku :numref:`styletyperaster`.
    
.. _styletyperaster:

.. figure:: images/style_types.png
   :class: middle
   :scale-latex: 60
       
   Typy vykreslování u rastrových dat.
   
- **Mnohopásmová barva** - Pokud máme vícekanálový rastr, můžeme použít míchání
    kanálů pro jednotlivá barevná pásma (červené, zelené a modré).
    
    .. figure:: images/multiband_style.png
       :class: middle
       :scale-latex: 60
       
       Nastavení stylování pomocí míchání barev.
       
- **Paleta/Jedinečné hodnoty** - V případě dat charakterizující přesně dané
    kategorie nebo nespojitá data. (Příkladem je například orientace vůči
    světovým stranám). Pro generování barev je možné vybrat předdefinované
    škály, ale i položku :item:`Random Colors`. Použitím tlačítka
    :item:`Klasifikovat`  vygenerujeme všechny hodnoty pro vybraný kanál.
    Vygenerované kategorie je možné upravit pro zobrazení barev ale i změnit
    popisky pro legendu.
    
    .. figure:: images/unique_vals_style.png
       :class: middle
       :scale-latex: 60
       
       Stylování unikátních nespojitých hodnot.

- **Jedno pásmo - šedi** - Vykreslování spojitých veličin v odstínech bílé až
    černé. Pro zvolený kanál se vybere jedna ze dvou možností barevného
    přechodu. Dle požadavku na zobrazení je možné použít některou z metod pro
    vylepšení kontrastu.
    
    .. figure:: images/greyscale_style.png
       :class: middle
       :scale-latex: 60
       
       Stylování spojité veličiny pro 1 kanál v odstínech šedi
       
- **Jedno pásmo - pseudobarvy** - Vykreslování spojítých veličin pomocí různých
    barevných palet - rozsahů. Pomocí dalších nastavení můžeme dosáhnout různé
    efekty. Prvním nastavením je :item:`Interpolace`
    
    - **Nespojitý** - Klasifikace s tímto nastavením určí přesný počet barevných
        tříd i s jejich rozsahem.
    
        .. figure:: images/pseudocolors_style1.png
           :class: middle
           :scale-latex: 60
       
           Stylování spojité pro nespojitou interpolaci spolu s ukázkou výstupu.
 
    - **Lineární** - Barevný rozsah je spojitě rozdělen celému rozsahu hodnot.
    
        .. figure:: images/pseudocolors_style2.png
           :class: middle
           :scale-latex: 60
       
           Stylování spojité pro lineární interpolaci spolu s ukázkou výstupu.
           
    - **Přesný** - K vybranému barevnému rozsahu jsou vygenerovány přesné hodnoty
        spolu s barvou, kterou se budou vykreslovat. Vykreslují se pouze ty
        hodnoty, které jsou v tabulce uvedeny. Všechny ostatní se nezobrazují.
    
        .. figure:: images/pseudocolors_style3.png
           :class: middle
           :scale-latex: 60
       
           Stylování spojité pro přesné hodnoty spolu s ukázkou výstupu.
           
    
    Dalším nastavením, kterým lze ovlyvnit zobrazení je parametr :item:`Modus`.
    Ten ovlyvňuje určování mezních hodnot pro jednotlivé kategorie symbolů.
    
    - **Spojitý** - Při tomto nastavení se pouze jednoduše proloží barevná
        škála zvoleným rozsahem.
    - **Stejný interval** - Při tomto nastavení je barevná škála rozdělena do
        stanoveného počtu intervalů bez ohledu na četnost výskytů hodnot z
        těchto intervalů.
    - **Kvantil** - Rozdělení do stanovenáho počtu kategorií podle počtu
        výskytů, tak aby kategorie měli stejný počet výskytů mezi sebou. 
              
    Volba nastavení počtu tříd je aktivní pouze u některých typů
    nastavení.  
    
Měnit hodnoty i barvy ve vygenerovaném nastavení lze interakvtivně.
    
Pro generování stylů je nutné mít definovaný rozsah hodnot, pro které se
stylování bude generovat. Toto nastavení má vícero variant. Jak je vidět na
obrázku :numref:`minmax`, tak se jedná o automaticky vypočtené hodnoty, nebo
o uživatelem určené hodnoty. Výpočet hodnot se buď vztahuje na celý rastr,
nebo na jeho část. 
    
.. _minmax:

.. figure:: images/min_max_style.png
   :class: middle
   :scale-latex: 60
       
   Nastavení výpočtu minimální a maximální hodnoty.    
   

Možnost nastavení barevné škály je různých typů vykreslování. Vybírat je možné
z předdefinovaných škál pomocí otevření menu přes šipku.
Základní funkce je výběr z existujících škál, nebo její obrácení. Škály lze
také upravovat, nebo upravit existující na novou a pak ji uložit.

.. figure:: images/color_ramp_menu.png
   :class: middle
   :scale-latex: 60
       
   Menu pro práci s barevnými škálami. 
   
Menu pro úpravu škály vychází z nastavení přechodu mezi 2 základními barvami.
Mezi tyto 2 výchozí barvy lze přidat další body a upravit jejich barevnost
nebo průhlednost. Ve spodní části je možné upravovat škálu z hlediska jejich
vlastností jako je :item:`Odstín`, :item:`Sytost`, :item:`Světlost` a
:item:`Průhlednost`.

.. figure:: images/edit_color_ramp.png
   :class: middle
   :scale-latex: 60
       
   Upravení barevné škály.
 
    
.. note:: 

   Nastavení hodnoty směrodatné odchylky dokáže zabezpečit, aby hodnoty, které
   se příliš liší od průměru pro vrstvu, nebyly zobrazené.     
  
.. noteadvanced:: 

   Další možnosti stylování nabízí lišta :item:`Rastr`, která se zapíná přes
   :menuselection:`Zobrazit --> Nástrojové lišty --> Rastr`. Například první
   položka zleva |mActionLocalCumulativeCutStretch| :sup:`Local Cumulative Cut
   Stretch` automaticky vylepší kontrast na základě minimální a maximální
   hodnoty buňky v aktuální lokální části rastru, přičemž bere do úvahy výchozí
   limity a odhadnuté hodnoty. Výsledek je na :numref:`stylrstpanel` vlevo. Volba
   |mActionFullHistogramStretch| :sup:`Roztáhnout histogram na celý dataset`
   nástrojové lišty vrátí změny zpět jak byly na :numref:`stylraster`, t.j. vyrovná
   kontrast vzhledem na celý rastr dle skutečných hodnot. Pokud pravým
   kliknutím na název vrstvy zvolíme z kontextového menu :item:`Zoom na
   nejvhodnější měřítko (100%)`, klikneme na |mActionLocalCumulativeCutStretch|
   :sup:`Local Cumulative Cut Stretch` a zvolíme |mIconZoom| :sup:`Přiblížit na
   vrstvu`, čímž vytvoříme styl znázorněný na :numref:`stylrstpanel` vpravo. 

   .. _stylrstpanel:

   .. figure:: images/styl_rst_panel.png
      :class: middle
      :scale-latex: 60

      Změna stylu rastrové vrstvy pomocí nástrojové lišty :item:`Rastr`.
      
Pokud potřebujeme používat opakovaně stejné nastavení symbologie, nebo jen
poskytnout nastavení i jiným uživatelům, tak je možné styl uložit stejným
způsobem jako u vektorových dat. Ve spodní části záložky :item:`Symbologie`
se nachází talčítko :item:`Styl`. Zde se nachází jak možnost uložit aktulání
styl do souboru, tak možnost načíst styl ze souboru a nastavit ho tak danému
rastru. Styly se ukládají v souboru s příponou :file:`.qml`.
Tento soubor je v podstatě :file:`.xml` soubor, takže je možné ho případně
editovat podle potřeb.

.. figure:: images/save_style.png
   :class: small
 

Průhlednost
^^^^^^^^^^^

QGIS umožňuje zobrazovat každou vrstvu v mapovém okně s různým stupněm
průhlednosti. To je velmi výhodné, pokud například chceme, aby kromě aktuální
rastrové vrstvy byla viditelná i jiná vrstva. Typickým příkladem je překryv
stínovaného reliéfu jakoukoli barevnou rastrovou vrstvou. Překryv a vhodné
nastavení průhlednosti způsobí prostorový vzhled 2D vrstvy. Konkrétní příklad je
uveden později. 

Záložka umožňuje nastavit všeobecnou průhlednost, ale taktéž průhlednost pro
každý pixel. V části o uživatelských nastaveních transparentnosti (viz
:numref:`rsttransparency` s paletovým typem vykreslení pásma pro rastr) je možné
nastavit hodnoty pomocí tlačítek |symbologyAdd| :sup:`Zadat hodnoty ručně` nebo
|mActionContextHelp| :sup:`Přidat hodnoty z obrazovky`, dále možno
|symbologyRemove| :sup:`Odstranit vybrané řádky`, hodnoty |mActionFileOpen|
:sup:`Importovat z` nebo |mActionFileSave| :sup:`Exportovat do` souboru. To má
smysl hlavně u detailnějších, časově náročných prací. Tato záložka umožňuje
taky nastavení *no data* hodnoty (tzv. žádná data). 

.. _rsttransparency:

.. figure:: images/rst_transparency.png
   :class: middle
   :scale-latex: 65

   Možnosti nastavení průhlednosti rastrové vrstvy.

Některé rastry můžou obsahovat samostatný kanál, ve kterém je zapsán předpis pro průhlednost jednotlivých buněk. Pokud takovýto kanál data obsahují, tak je možné nastavit průhlednost přímo pomocí nastavení tohoto kanálu. 

Histogram
^^^^^^^^^
QGIS nabízí nástroj pro generování histogramu rastrové vrstvy
(:numref:`rsthistogram`). Je vytvořen automaticky po vybrání záložky
:item:`Histogram` ve vlastnostech vrtsvy.

.. _rsthistogram:

.. figure:: images/rst_histogram.png
   :class: middle

   Výpočet histogramu rastrové vrstvy digitálního výškového modelu terénu.

Vykreslování
^^^^^^^^^^^^

U některých vrstev, rastrových i vektorových, se může stát, že jejich
vykreslování v mapovém okně má smysl pouze v rozmezí určitých měřítek.
Toto nastavení je možné provést v záložce :item:`Vykreslování`. 
Typickým příkladem může být rastrové vykreslení druhů pozemků v kontextu
celé republiky.

Toto nastavení se často používá při WMS.

.. figure:: images/scale_visibility.png
   :class: middle

   Nastavení měřítkového rozsahu ve které se vrstva bude vykreslovat.


Pyramidy
^^^^^^^^

Pyramidy jsou datové struktury, které typicky obsahují větší množství dat.
Cílem je snížit výpočetní náročnost při práci s daty. Podstatou je, že se kromě
původního rastru v plném rozlišení vytvoří zjednodušená verze (kopie s nižším
rozlišením pro konkrétní přiblížení). Na převzorkování se použijí různé metody, 
nejčastěji jde o metodu průměru (*Average*) nebo metodu nejbližšího souseda 
(*Nearest Neighbour*).

.. figure:: images/pyramids.png
   :class: small

   Schéma vzniku pyramid jako zjednodušených náhledových vrstev.

.. note::

   Pro vytvoření pyramid musíte mít právo zápisu do adresáře s
   původními daty.

.. important::

   Je potřebné vědět, že vytvoření pyramid může pozměnit originální rastr, a
   proto se doporučuje vytvoření zálohy původní bezpyramidové verze dat.


Metadata
^^^^^^^^

Zde je možné  číst a editovat metadatové údaje o vrstvě. Uvádění těchto 
definic je nutné zejména v případě, že se jedná o oficiálně poskytovaná data
a je dobré u nich uvádět detaily o poskytovateli, jako i o datech samotných. 

.. figure:: images/raster_metadata.png
   :class: middle

   Metadatové položky u rastrové vrstvy.   


Legenda
^^^^^^^

Tato položka v menu umožňuje rozšiřovat funkcionalitu dostupnou přímo v panelu
vrstev.
Ve vchozím nastavení je možné přidat pouze ovládání průhlednosti.
Přidání dalších nástrojů je možné pomocí rozšiřujících pluginů.
Přidávání a odebírání je možné pomocí šipek |mActionArrowRight| nebo 
|mActionArrowLeft|.


.. figure:: images/raster_legend_widget.png
   :class: middle

   Dialog pro přidávání tzv. "widgets". Následně je pak dostupný v panelu vrstev.  


QGIS Server
^^^^^^^^^^^

Pomocí nastavení v této záložce je možné pracovat se základními parametry pro
publikaci dat pomocí technologie QGIS Server. 
Jedná se o pokročilou finkcionalitu.

