Ukázka zpracování dat
---------------------

V následující ukázce je popsán postup zpracování informací o obcích ČR,
které jsou získány z registru `RÚIAN
<http://www.cuzk.cz/ruian/RUIAN.aspx>`__. Tato data zkombinujeme z
daty, která jsou poskytována `Českým statistickým úřadem
<https://www.czso.cz/>`__.

Požadovaným výsledkem je jednak grafická vizualizace různých
statistických údajů, které jsou odvozeny ze základních ukazatelů, ale
také kombinace dat pomocí prostorových analýz s jinými datovými
sadami.


Podkladová data
===============

Jak již bylo zmíněno, budeme používat datovou sadu *obcí ČR* z datasetu *RÚIAN*. 

Další datová sada pochází ze statistického úřadu. Tyto data poskytují
různorodé údaje definující sadu faktorů pro každou obec.  Data
je možné získat `zde
<https://www.czso.cz/csu/czso/csu_a_uzemne_analyticke_podklady>`_
(*Aktuální údaje za všechny obce ČR (data mimo SLDB)*) i s popisem
evidovaných hodnot.


Příprava dat
============

Jako první si načteme vrstvu obcí. Můžeme použít předpřipravená data
ze `školení QGIS
<http://training.gismentors.eu/geodata/qgis/data.zip>`__.

Data ze statistického úřadu nejprve upravíme. Jako první si odstraníme
řádky 1-3,5,6 a takto upravenou tabulku si uložíme do formátu
:wikipedia:`CSV`.

.. warning:: Některé sloupce, které mají číslenou hodnotu je vhodné upravit. 
   Například sloupce spadající pod kategorii 30 (výměry druhů pozemků) obsahujou
   pomlčku. Při importu 
   takovýchto dat bude pak atribut používán jako *textový řetězec* a ne jako 
   *číslo*.

   Takovéto hodnoty je lepší hromadně nahradit vhodnou hodnotou.
   Podobný případ se týká například sloupce 8.5 (počet dlouhodobě 
   nezaměstnaných). Zde jsou sice uvedeny všude *čísla*, ale pokud je celé číslo
   čtyřciferné tak jsou stovky a tisíce *odděleny mezerou*. I tento případ je
   nutné opravit, jinak *není možné provádět matematické operace*.

   Obě opravy je možné udělat jak před importem, tak až po importu. Výběr záleží
   na uživateli.

Takto upravený soubor načteme podle :doc:`postupu
<../vektorova_data/import_delim>` s ohledem na to, že importujeme
*data bez geometrie*.  Vrstvu pro naše účely pojmenujeme :map:`stat`.

.. _imported_data:

.. figure:: images/stat_imported_data.png
   :class: large
        
   Import tabulkových dat a zobrazení obou datových sad v QGISu.


Připojení dat
=============

Dalším krokem je připojení dat z vrstvy :map:`stat` k vrstvě :map:`obce` tak,
abychom u každé obce viděli všechny atributy z obou vrstev.

Klíčovým je atribut podle kterého se data z obou vrstev propojí. V
tomto případě použijeme kód obce. Tento atribut se nachází v obou
vrstvách - v jedné je pojmenován *kod_ob* a v druhé *kodobce*. Je to
číselný identifikátor unikátní pro každou obec v ČR. Samotné připojení
je popsáno v kapitole :doc:`../vektorova_data/join`.  V našem případě
bude definice připojení vypadat jako na následujícím obrázku
:numref:`join`.

.. _join:

.. figure:: images/stat_join.png
   :class: small
        
   Připojení atributů vrstvy stat k vrstvě obce.

Po tomto kroku máme všechna data z vrstvy :map:`stat` připojené ke
stávajícím atributům vrstvy :map:`obce` a můžeme je využít na další
zpracování.

Výpočet podílu zemědělské půdy v obcích
=======================================

Data, která jsme si v předchozím kroku připojili obsahují i atribut
určující *rozlohu zemědělské půdy v daném území* :dbcolumn:`30.12` a
také *celkovou rozlohu území obce* :dbcolumn:`30.13`.  Z těchto hodnot
spočteme *podíl zemědělské půdy pro všechny obce v procentech*. Tuto
hodnotu uložíme jako nový atribut (můžeme a nemusíme) a následně
provedeme vizualizaci těchto hodnot.

Pomocí |mActionCalculateField| :sup:`Kalkulčka polí` si nadefinujeme výpočet 
hledané hodnoty a jejich uložení do nového atributu. Na :numref:`fieldcalc1`
je zadáno vytvoření nového atributu :dbcolumn:`zem_puda_p` (desetiné čílo). Výpočet
hodnoty je *podíl atributu zemědělské plochy k celkové ploše a převod na procenta*.

.. _fieldcalc1:

.. figure:: images/stat_field_calc1.png
        
   Po dokončení výpočtu se přidá nový atribut definující procento území,
   které zabírá zemědělská plocha v každé obci. Nově přidaný atribut je nutné 
   uložit.

Dalším krokem je vizualizace těchto hodnot
^^^^^^^^^^^^^^^^^^^^^^^^^^^^^^^^^^^^^^^^^^

U vrstvy obce nastavíme *odstupňované stylování* podle atributu
:dbcolumn:`zem_puda_p` a zvolíme si další možnosti - jako je barevný
rozsah, počet kategorií a jejich rozdělení a další. Při stylování je
nutné dbát na následné použití dat.

.. _clasification1:

.. figure:: images/stat_clasification1.png
   :class: large
   :scale-latex: 90
        
   Příklad klasifikace a výsledné zobrazení v mapovém okně.

Výpočet nezaměstnanosti v obcích
================================

Jedná se o podobný příklad jako je ten předešlý. Použijeme data o *počtu 
obyvatelů ve věku 15-64 let* :dbcolumn:`37.10` a *počet nezaměstnaných* :dbcolumn:`8.3`.
Zajímavý může  být i výpočet s hodnotou *nezaměstnaných absolventů* :dbcolumn:`8.4`
anebo *nezaměstnaných nad 12 měsíců* :dbcolumn:`8.5`.

Opět použijeme |mActionCalculateField| :sup:`Kalkulčka polí` .
Vytvoříme nové pole s názvem :dbcolumn:`nezam_celk` a hodnotu spočteme
jako *podíl nezaměstnaných a obyvatelů mezi 14 a 65 přepočten na
procenta*.  Nově vytvořený atribut obsahuje hodnoty procentuální
nezaměstnanosti pro každou obec.

.. _fieldcalc2:

.. figure:: images/stat_field_calc2.png
   :scale-latex: 55
        
Pro vizualizaci zopakujeme postup tvorby stylu z předchozího příkladu. 
Možné stylování a výsledek je zobrazen na :numref:`clasification2`.

.. _clasification2:

.. figure:: images/stat_clasification2.png
   :class: large
   :scale-latex: 90
              
   Příklad stylování a výslední zobrazení v mapovém okně.

Výběr obcí podle vícero atributů
================================

Tato data lze samozřejmě použít i k výběru. Jedním z příkladů je výběr
území, kde dlouhodobě nezaměstnaní (:dbcolumn:`8.5`) tvoří víc než 50%
všech nezaměstnaných (:dbcolumn:`8.3`).

.. tip:: :ref:`Atributové dotazování <atrdotaz>` je popsáno v
         samostatné kapitole.

Použijeme funkci |mIconExpressionSelect| :sup:`Vybrat prvky pomocí vzorce`. 
Tento nástroj nám umožní napsat podmínku, pomocí které se vyberou pouze prvky, 
které ji splňují.

V našem případě bude vypadat vzorec jako na :numref:`attrib`.  Po
provedení se výběr aplikuje v mapovém okně i atributové tabulce -
:numref:`attrib2`.  Je zde vidět, že z celkového počtu 6253 obcí
*podmínku splňuje 749 obcí*.

.. _attrib:

.. figure:: images/stat_attribute_select1.png
   :scale-latex: 50
        
   Výběr obcí pomocí výrazu podílu dlouhodobě nezaměstnaných nad 50% s
   výsledkem.

.. _attrib2:

.. figure:: images/stat_attribute_select2.png
   :class: large
   :scale-latex: 85
              
   Výsledek výběru v mapovém okně a atributové tabulce.


Výběr obcí, které leží do 20 km od dálnic a do 10km  od rychlostních silnic
=========================================================================== 

K této analýze potřebujeme vrstvu obcí, jako v předešlých případech. 
Druhou vrstvou je vrstva silnic z datasetu OpenStreetMap - opět lze použít data
připravené pro školení - `zde <http://training.gismentors.eu/geodata/qgis/data.zip>`_.

Nový atribut s hodnotou vzdálenosti
^^^^^^^^^^^^^^^^^^^^^^^^^^^^^^^^^^^

Ze zadání vyplývá, že budeme hledat obalovou zónu silnic. 
Nejde ale o konstantní vzdálenost, ale o hodnotu odvíjející se od existující
kategorie silnice.

Stávající atributy vrstvy :map:`silnice` doplníme o nový atribut
:dbcolumn:`okoli`, který vyplníme pro *typ = 1* (dálnice) hodnotou 20000 a
pro *typ = 2* (rychlostní komunikace) 10000.

Použijeme |mActionCalculateField| :sup:`Kalkulčka polí` pro nový
atribut typu *integer* a pomocí výrazu *CASE* vyplníme hodnoty dle
požadavku - jako na obrázku :numref:`fieldcalc3`.
 
.. _fieldcalc3:

.. figure:: images/stat_field_calc3.png
   :class: large
   :scale-latex: 85
              
   Podmíněný výpočet nového atributu a ukázka výsledku v atributové tabulce.

.. note:: Prostorové analýzy pracují s mapovými jednotkami
   souřadnicových systémů. V případě S-JTSK (:epsg:`5514`) se jedná o
   metry. Proto zadáváme 20 kilometrů jako 20 000 metrů.

Výběr dálnic a rychlostních silnic
^^^^^^^^^^^^^^^^^^^^^^^^^^^^^^^^^^

Dalším krokem je *výběr pouze dálnic a rychlostních silnic*. Tento
výběr lze provést různými způsoby:

1. použijeme *výběr prvku pomocí vzorce* a jako vzorec použijeme vzorec
   ``typ = 1 OR typ = 2``
2. použijeme *výběr prvku pomocí vzorce* a jako vzorec použijeme nově 
   vytvořený atribut ``okoli IS NOT NULL`` (hodnota NULL je u ostatních
   kategorií) anebo ``okoli = 20000 OR okoli = 10000``
3. použijeme *kategorizované stylování* podle atributu
   :dbcolumn:`typ`, necháme zobrazit pouze hledané kategorie a
   provedeme *výběr prvků v mapovém okně* (můžeme vybrat pouze prvky,
   které se v mapovém okně zobrazují)

.. _selectroads:

.. figure:: images/stat_select_roads.png
   :class: large

   Tři různé způsoby jak vybrat pouze  silnice a rychlostní cesty.

Tvorba obalové zóny
^^^^^^^^^^^^^^^^^^^

Pokud máme vybrané jenom požadované kategorie silnic, tak kolem nich
můžeme vytvořit obalovou zónu.  Použijeme prostorovou analýzu
:ref:`obalová zóna <buffer>` :menuselection:`Vektor --> Nástroje
geoprocessingu --> Obalové zóny ...`.

Podstatné je použít *pouze vybrané prvky*, velikost bufferu určíme
atributem :dbcolumn:`okoli`. V tomto případě použijeme i možnost
*rozpustit obalovou zónu*.

Výsledkem této analýzy je nová *polygonová vrstva*. 
Po přidání do mapového okna a překrytí obou vrstev je vidět, že analýza má
očekávaný výsledek. 

.. _buffer:

.. figure:: images/stat_buffer.png
   :class: large
   :scale-latex: 85
              
   Nastavení tvorby obalové zóny a zobrazení výsledku v mapovém okně.

Prostorový dotaz
^^^^^^^^^^^^^^^^

Posledním krokem je výběr na základě prostorových vztahů. Vybereme
*všechny obce, které se nachází v obalové zóně* vytvořené v předchozím
kroku.

Použijeme tedy funkci :menuselection:`Vektor --> Výzkumné nástroje -->
Vybrat podle umísténí...` . Podstatné je dobře nadefinovat její
kroky - vybíráme prvky z vrstvy :map:`obce`, které protínají prvky v
:map:`silnice_okoli`. Co je nejdůležitější - jestli chceme vybrat
obce, které do vrstvy okolí zasahují částečně anebo musí být celé
uvnitř, což záleží na požadavcích.

V našem případě hledáme obce, které *leží celou svou plochou uvnitř
obalové zóny*.  Celé nastavení výběru, zobrazení výsledku výběru v
mapovém okně i ukázka atributové tabulky je uvedeno na
:numref:`selectedareas`.

.. _selectedareas:

.. figure:: images/stat_selected_areas.png
   :class: large
   :scale-latex: 100
              
   Prostorový výběr, zobrazení v mapovém okně a detail atributové
   tabulky.

Výsledkem tohoto výběru je *3120 obcí*, které se nachází v zadané
vzdálenosti od dálnic a rychlostních komunikací.

Pro zobrazení v mapovém okně je nutné pohrát si s vykreslováním
jednotlivých vrstev a jejich průhledností.
