<div class="index">

single: MasOS see: MacOS; Instalace

</div>

# MacOS

Na své zařízení od společnosti Apple s operačním systémem macOS obvykle
nainstalujete software pomocí oficiálního obchodu s aplikacemi App Store
nebo obrazového disku s příponou .dmg.

QGIS prozatím v App Store dostupný, a proto je QGIS nutné instalovat
přes soubor `.dmg`. Ten je volně ke stažení na oficiálních stránkách
[QGIS](https://www.qgis.org/en/site/forusers/download.html)., kde si
můžete vybrat mezi nejnovější verzí nebo verzí LTR.

<figure>
<img src="images/01_macos_download.png" class="large"
alt="images/01_macos_download.png" />
</figure>

Samotná instalace je velmi jednoduchá. Po spuštění instalátoru `.dmg`
budete vyzváni k potvrzení licenčních podmínek.

<figure>
<img src="images/02_licence.png" class="medium"
alt="images/02_licence.png" />
</figure>

Po potvrzení podmínek se spustí ověřování připojení obrazového disku,
které může trvat několik minut.

<figure>
<img src="images/03_overovani.png" class="small"
alt="images/03_overovani.png" />
</figure>

Po připojení disku se vám zobrazí dialog, ve kterém stačí ikonu QGISu
přetáhnout kursorem myši do znázorněné ikony aplikací.

<figure>
<img src="images/04_pretazeni.png" class="small"
alt="images/04_pretazeni.png" />
</figure>

V tento moment se začne samotný program kopírovat na disk počítače.

<figure>
<img src="images/05_kopirovani.png" class="small"
alt="images/05_kopirovani.png" />
</figure>

Po chvilce kopírování je program připravený k používání.

Po instalaci budete mít stále připojený obraz disku, jelikož je program
již nainstalován, můžete tento disk klidně odpojit. Připojený obraz
uvidíte ve Finderu v části zařízení, kde ho odpojíte pomocí ikonky
vpravo.

<figure>
<img src="images/06_odpojeni_disku.png" class="small"
alt="images/06_odpojeni_disku.png" />
</figure>

Následně můžete smazat i instalační soubor `.dmg`, který již nebudete
nadále potřebovat a zbytečně zabírá místo na disku.

Pokud budete potřebovat QGIS odinstalovat z důvodu např. aktualizace na
novější verzi, stačí pouze přetáhnout myší ikonu QGISu ze složky
aplikace do koše. Při vysypání koše bude QGIS trvale z počítače
odinstalován.

## Spuštění QGISu

Pro rychlé spuštění QGISu na macOS zmáčněte klávesy
`command + mezerník`, otevře se okno spotlight kam pouze napište QGIS a
zmáčkněte `Enter`.

<figure>
<img src="images/07_spusteni.png" class="medium"
alt="images/07_spusteni.png" />
</figure>

Dále můžete QGIS spustit buď pomocí ikony v Docku, nebo ho naleznete ve
Finderu ve složce Aplikace.

<figure>
<img src="images/08_dock.png" class="medium" alt="images/08_dock.png" />
</figure>
